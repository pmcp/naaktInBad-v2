---
song: 100% GALCHER
artist: Galcher Lustwerk
label: Eigen Beheer
release: "2013"
cover:
  - https://ucarecdn.com/dbbc3ef8-2dd3-4129-b99b-5b111db9dc67/
tags:
  - Deep House
  - Hip House
audio: https://ucarecdn.com/aebcbe7c-4502-4005-b3d8-597bacad196a/
date: 2022-11-08T08:39:07.318Z
url: https://galcherlustwerk.bandcamp.com/album/100-galcher
---
Zeldzaam is de week waarin er geen obscure *re-issue* opduikt. Zo’n plaat die in één enkele, bijzonder kleine oplage werd geperst en waar, over de hele wereld heen, nog maar een paar hanen naar kraaien. Tot een diepgravend label de parel in kwestie opduikt althans.

Anders is het verhaal van Galcher Lustwerk. In 2013 maakte hij een promomix die uitgroeide tot één van de meest gehypete sets van dat jaar. Zeldzaam was de steen waaronder men kon leven teneinde er niet gehoord te hebben. En nu, bijna tien jaar later, brengt Ghostly diezelfde mix uit op vinyl. De motieven van het label zijn me niet helemaal duidelijk. Veel van de *tracks* verschenen inmiddels reeds op aparte EP’s en de set zelf bleef online voortbestaan. Maar dat hoeft de pret niet te drukken, want nu ik de mix nog eens afspeel (hoeveel keer zou ik hem nu al gehoord hebben in mijn leven?) weet ik meteen weer waarom ik er al zo vaak naar luisterde.

Galcher opereert in Deep / Hip House-territorium. Dat is - u raadde het al - Deep House met raps over. En dat is - alle begrip voor potentieel argwaan - een recept dat reeds menig draak voortbracht. Om het nog wat verdachter te maken bal ik mijn verkoopspraat in één enkele *oneliner*: Galchers muziek werkt omwille van zijn persoonlijkheid. Denk ‘Deep House’, denk ‘Hip-hop’ en zoek de man eens op via Google Images. U verwachtte mogelijk [dit](https://www.google.com/search?q=channel+tres&tbm=isch&ved=2ahUKEwia_pCAppL7AhUG6bsIHf7PBUAQ2-cCegQIABAA&oq=channel+tres&gs_lcp=CgNpbWcQAzIFCAAQgAQyBAgAEB4yBAgAEB4yBAgAEB4yBAgAEB4yBAgAEB4yBAgAEB4yBAgAEB4yBggAEAUQHjIGCAAQBRAeOgcIABCABBATOggIABCxAxCDAToICAAQgAQQsQM6CwgAEIAEELEDEIMBOgcIABCABBADUKQEWOkOYOEPaABwAHgBgAG4AYgByweSAQQxMS4ymAEAoAEBqgELZ3dzLXdpei1pbWfAAQE&sclient=img&ei=L9pjY9qqMobS7_UP_p-XgAQ&bih=724&biw=1322&client=firefox-b-d). Maar [dit](https://www.google.com/search?q=galcher+lustwerk&client=firefox-b-d&sxsrf=ALiCzsYn_rfu06Y4aVkZCwygXYci_iS5FQ:1667488301893&source=lnms&tbm=isch&sa=X&ved=2ahUKEwio2Zr_pZL7AhWBjqQKHZ4BCWAQ_AUoAXoECAEQAw&biw=1322&bih=724&dpr=2) is andere koek, niet? En check die [album cover](https://cdn.shopify.com/s/files/1/0023/2122/products/GI-410_02_1200x.jpg?v=1666702944). We zijn er: Lustwerk is *low-key*. Geen glossy House maar lo-fi beats, geen testosteron maar een laid-back flow. Onder meer daardoor heeft *100% GALCHER* steeds een warm en hypnotiserend doch opwekkend effect op me. Het gevoel van simultaan toeleven naar en landen na een feest. De bas dreunend in je systeem, de chemie al/nog aan de gang. Het weekend begint dit jaar op 2 december.