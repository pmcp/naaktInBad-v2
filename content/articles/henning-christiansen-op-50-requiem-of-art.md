---
song: "Op. 50: Requiem of Art"
artist: Henning Christiansen
label: Penultimate Press
release: "2016"
cover:
  - https://ucarecdn.com/d3f7ec5c-0bec-40b8-a084-b61e4a5d04e1/
tags:
  - Musique concrète
  - Field recordings
audio: https://ucarecdn.com/b75ddaae-6d94-4209-8523-84688e781196/
date: 2022-03-16T21:31:25.696Z
url: https://www.soundohm.com/product/requiem-of-art-fluxorum-o
---
In de eerste versie van dit columnpje schetste ik enkele taferelen die bij me opkwamen tijdens het beluisteren van het grandioze *Op. 50: Requiem of Art (Aus "Celtic") Fluxorum organum II* - in 1973 samen uitgebracht met Joseph Beuys’ *Schottische Symphonie*. Het werk leent zich daar immers uitermate toe: een ingetogen, sacraal maar klein draaimolendeuntje voert de luisteraar gedurende 36 minuten langs flarden van gesprekken, kerkklokken, fabrieken, iemand die “Herta gi'los, Skyder” schreeuwt en een werk van Satie. Maar: wie ben ik om de luisteraar dit plezier af te nemen? Die wilt toch gewoon zijn eigen film in zijn hoofd maken? De muzikant maakt vijftig percent van het kunstwerk, de luisteraar de rest; of hoe zat het nu juist met die percentages? De columnist, die moet stilzwijgen!

Spring dus op deze zonderlinge molen en pak de kwast. Een rondje binnen en buiten het bewustzijn treden. Want dit is plastische muziek, plasmiek als het ware. Wilkommen, op deze expositie van geluid.