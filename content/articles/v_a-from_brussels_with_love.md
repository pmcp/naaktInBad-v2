---
song: " From Brussels With Love"
artist: V/A
label: Les Disques Du Crépuscule
release: "1980"
cover:
  - https://ucarecdn.com/589f90f4-9a18-4a0d-a41d-b7417246b994/
tags:
  - Post-punk
  - Minimalism
  - Minimal Wave
audio: https://ucarecdn.com/aabed9b1-d348-438d-a694-7684005fa347/
date: 2022-05-22T17:13:43.827Z
url: https://lesdisquesducrepuscule.com/from_brussels_with_love_ltmcd2479.html.html
---
Met permissie! Ze hadden deze compilatie om het even welke titel kunnen geven! ‘Brussels’… Er staat godbetert één nummer van de hand van een Belgische band op! Boerenbedrog is het! Tot zover mijn frustraties over bovenstaand kleinood. Eén keer ingeleid door de jingle van Foxx – ik zou het muzikanten willen aanraden, een plaat beginnen met een jingle – vertrekt een buitengewone excursie met dit tijdsdocument als reisgids. En dat tweede nummer! Een toekomstige openingsdans, een buitenaardse ballade, de slow waar ik altijd van droomde. Ik herhaalde het zowaar tweeënvijftig keer! Mijn hospita werd gek! En ik maar zingen! Gelukkig kon ik het na een poos enigszins achter me laten, want er lag nog heel wat moois op mijn pad. Het betere werk in wat men post-punk noemt (The Names, A Certain Ratio, Kevin Hewick & New Order), minimalisme (Gavin Bryars, Michael Nyman), synthesizerexploraties, Duitse synthpop en een interview begeleid door Satie. Ik schudde even aan een sneeuwglobe, en zag een bonte stoet uit 1980 passeren.