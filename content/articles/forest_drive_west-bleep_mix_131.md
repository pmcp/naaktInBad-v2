---
song: "Bleep mix #131"
artist: Forest Drive West
label: Niet op label
release: "2020"
cover:
  - https://naaktinbad.b-cdn.net/site_uploads/880298c2-0fc3-4013-8646-b39ad7fd4dfc.jpg
tags:
  - Dub
  - Jungle
audio: https://naaktinbad.b-cdn.net/site_uploads/951ac58b-ff7e-4b36-b359-29b82a3a0cf3.mp3
date: 2022-05-08T11:38:43.534Z
url: https://bleep.com/features/bleep-mix-131-Forest-Drive-West
---
Een feest, ergens in de hoogdagen van dubstep. Ik kijk rond en merk Pearson Sound - toen nog Ramadanman - op. Hij staat *front of stage*, met zijn rug tegen een immens grote *speaker* aangeleund, oordoppen in, ogen gesloten. Eerder dan de muziek te horen, leek het erom te gaan ze te voelen.\
\
Ik had al eerder zitten mijmeren over de parallellen tussen *rave* en religie. Over de opstelling waarbij een DJ hoog uittorent boven een bende dansers als een priester in zijn preekstoel. Of over het rituele bezoek aan de club, net zoals gelovigen wekelijks hun tempel opzoeken. Tijdens het gadeslaan van Ramadanman besefte ik echter dat dit geen infantiel gedweep met uitgaan was, het soort dat een decennium eerder cliché *oneliners* voortbracht als “God is a DJ”. Wat ik zag was geen religie, maar meditatie. Het was geen laagje vernis, maar een gevoel.\
\
Ik ben niet 100% zeker, maar ik geloof graag dat deze mix van Forest Drive West dat gevoel benadert. Het is een bedachtzaam, coherent geheel dat zich geduldig een weg baant van diepe Techno Dancehall naar dodelijk efficiënte Junglemutaties. Een rijke denkoefening in Dub voor mensen die lage vibraties hoog aanschrijven.