---
song: St. Lucian Kuduro Mixtape
artist: DJ CHENGZ
label: Nyege Nyege Tapes
release: "2020"
cover:
  - https://ucarecdn.com/2afbe82e-6ade-4f20-9fb6-53d4b5025854/
tags:
  - Dennery Segment
  - Kuduro
  - Batida
audio: https://ucarecdn.com/c26f84a4-a88f-4cd0-81fe-5c20cbfd18e6/
date: 2022-04-24T10:49:50.931Z
url: https://nyegenyegetapes.bandcamp.com/album/st-lucian-kuduro-mixtape
---
Boom tsh-tsh boom boom-tsh op het voetbalplein om de hoek. Boom tsh-tsh boom boom-tsh uit een voorbijrijdende gezinswagen, terwijl ik probeer te slapen. Boom tsh-tsh boom boom-tsh in een strandbar in Kroatië - dacht u dat u het helemaal had gehad met Kuduro? Ik alleszins wel, tot DJ CHENGZ’ *St. Lucian Kuduro Mixtape* mijn pad kruiste. Ik hing de posters van Buraka Som Sistema terug op in mijn slaapkamer, installeerde opnieuw *Fruity Loops* op mijn laptop, stond weer als eerste in de rij bij Rebel Up!-feestjes en werd er als vanouds uitgelachen met mijn dansmoves.

Maar vanwaar deze plotse omslag? De verklaring ligt mogelijks bij het genre. DJ CHENGZ’ variant *Dennery Segment*, ontstaan in het kleine vissersdorp St. Lucia op de Caraïbische eilanden, is sneller en energieker dan gewone Kuduro, wat voor hypernerveuze en -explosieve taferelen zorgt. De teksten zijn zeer expliciet en misschien niet zo vriendelijk (kan ik een stem ook gewoon als een instrument beschouwen, en woorden als geluiden, zelfs als die in de werkelijkheid naar iets anders verwijzen?). Ook heeft de productie een subtiele avant-gardistische twist.

Of ligt het aan CHENGZ’ uitstekende selectie en mixvaardigheden (het beste moment is voor mij 22:10)? De Kudurogod moge het weten. Gezegend zijn wij met deze sublieme release uit de immer uitstekende Nyege Nyege Tapes-catalogus.