---
song: St. Lucian Kuduro Mixtape
artist: DJ CHENGZ
label: Nyege Nyege Tapes
release: "2020"
cover:
  - https://ucarecdn.com/2afbe82e-6ade-4f20-9fb6-53d4b5025854/
tags:
  - Dennery Segment
  - Kuduro
  - Batida
audio: https://ucarecdn.com/c26f84a4-a88f-4cd0-81fe-5c20cbfd18e6/
date: 2022-04-24T10:49:50.931Z
url: https://nyegenyegetapes.bandcamp.com/album/st-lucian-kuduro-mixtape
---
Boom tsh-tsh boom boom-tsh op het voetbalplein om de hoek. Boom tsh-tsh boom boom-tsh uit een voorbijrijdende gezinswagen, terwijl ik probeer te slapen. Boom tsh-tsh boom boom-tsh in een strandbar in Kroatië - dacht u dat u het helemaal had gehad met Kuduro? Ik alleszins wel, tot Nyege Nyege Tapes’ DJ CHENGZ’ *St. Lucian Kuduro Mixtape* mijn pad kruiste. Ik hing de posters van Buraka Som Sistema terug op in mijn slaapkamer, stond als eerste in de rij bij Rebel Up!-feestjes, installeerde opnieuw Fruity Loops op mijn laptop en werd als vanouds uitgelachen met mijn dansmoves.

Maar vanwaar deze plotse omslag? De verklaring ligt mogelijks bij het genre: DJ CHENGZ’ variant, *Dennery Segment* (ontstaan in het kleine vissersdorp St. Lucia op de Caraïbische eilanden), is sneller en energieker dan gewone Kuduro, wat voor hypernerveuze en -explosieve taferelen zorgt. De teksten zijn zeer expliciet (en misschien niet zo vriendelijk, kan ik een stem ook gewoon als een instrument beschouwen, en woorden die naar iets in de werkelijkheid verwijzen gewoon als geluiden beschouwen?) en de productie heeft een subtiele avant-gardistische twist.

Of ligt het aan DJ CHENGZ’ uitstekende selectie en mix-vaardigheden (beste moment is voor mij 22:10)? De Kudurogod moge het weten. Gezegend zijn wij met deze sublieme release uit de immer uitstekende Nyege Nyege Tapes-catalogus.