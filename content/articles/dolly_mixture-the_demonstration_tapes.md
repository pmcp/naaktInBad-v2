---
song: " The Demonstration Tapes"
artist: Dolly Mixture
label: Eigen Beheer
release: "1984"
cover:
  - https://ucarecdn.com/76120d94-e06a-4491-84da-acdb5999b458/
tags:
  - Indie rock
  - Twee pop
audio: https://ucarecdn.com/255bfa1d-8e04-46cb-b8c9-e4c8c73ee067/
date: 2022-11-14T13:18:10.317Z
url: https://www.discogs.com/release/682685-Dolly-Mixture-Demonstration-Tapes
---
Maak u op voor 27 bubbelgumrock-oorwurmen. *The Demonstration Tapes* is het enige album van het Britse *all-female* Dolly Mixture, en verzamelt hun demo-opnames van 1979 tot 1983. De band klinkt even energetisch en eenvoudig als de betere punkbands - zij het dat de punkagressie plaats maakt voor zorgeloosheid en zoete melancholie. Sommige nummers lijken opgenomen in het achterhuis van één van de bandleden, andere dan weer in een pseudo-professionele studio van een kennis. DIY, licht onsamenhangend en met vroege 80s-toetsen: exact zoals het huis het verkiest.

Voeg hier excellente *songwriting skills* aan toe en u weet dat we in mooie straatjes terechtkomen. Een zoetere versie van The Raincoats, The Beat Happening met nog meer hitpotentieel, de ontbrekende Britse band op Calvin Johnsons K Records. Rolschaatsen aan, walkman op het hoogste volume: *“What did I do without you? (What did I do?) You mean everything that is true, oooooh oooh ooooh oooh”.*