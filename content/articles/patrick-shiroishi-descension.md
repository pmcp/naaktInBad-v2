---
song: Descension
artist: Patrick Shiroishi
label: Thin Wrist Recordings
release: "2020"
cover:
  - https://ucarecdn.com/2e7aaa19-66b2-4034-b291-a00ae810f7fe/
tags:
  - Free improvisation
  - Noise
audio: https://ucarecdn.com/9662a986-4ec3-43a2-9693-aa8777e9fbcb/
date: 2022-03-16T18:48:50.397Z
url: https://patrickshiroishi.bandcamp.com/album/descension-2
---
Met feedback en korrelige, abstracte arpeggio's bouwt Shiroishi een delicaat dreigende doch bijzonder onheilspellende opening. Na enkele minuten doorboort een hartverscheurende saxofoonlijn de klankenbrij: eerst blaast ze alles weg - ik lig voor een eerste keer tegen het canvas - vervolgens neemt ze wat texturen met zich mee, om uit te monden in een wiegende elegie. Deze toon wordt aangehouden op de A-kant: een meedogenloze combinatie van pijn en schoonheid. De B-kant van *Descension* opent agressief, lawaaierig en chaotisch, en schopt je brutaal uit het zopas bereikte evenwicht. De grandioze afsluiter van het album biedt alsnog troost: een met stem opgebouwde hymne zalft en heelt.

Dit album scheurt me uiteen, in duizend stukken. Tenorsaxofoon, stem en effecten reflecteren op dit album over donkere menselijke verledens, en katapulteren ze naar het heden. Wanneer ik opgeveegd word en weer heel ben, blijf ik nederig achter in de schaduw van zoâ€™n massieve brok schoonheid.