---
song: Preludes
artist: Thomas Bush
label: Mammas Mysteriska Jukebox
release: "2022"
cover:
  - https://naaktinbad.b-cdn.net/site_uploads/be24e5f8-73a0-49c6-b3fa-b9cc5f6c7e5d.jpg
tags:
  - Lo-Fi / Slacker Rock
  - Avant-folk
audio: https://naaktinbad.b-cdn.net/site_uploads/4996943e-9320-496b-a6e5-349fe5aed9ab.mp3
date: 2022-08-28T10:37:55.375Z
url: https://mammasmysteriskajukebox.bandcamp.com/album/thomas-bush-preludes
---
Ik herinner het me nog goed, de eerste keer dat Thomas Bush me ter ore kwam. Het gebeurde tijdens één van Carla Dal Forno’s [NTS radioshows](https://www.nts.live/shows/carla-dal-forno) - een maandelijkse afspraak voor mij, op het middaguur van de eerste dinsdag van de maand. Dal Forno’s uitzendingen zijn van het tere, dromerige soort, en steeds doortrokken met het nodige experiment. Menig ontdekking heb ik aan haar te danken, menig middagslaap luidde ze in.

Bush’ *Preludes* brengt mij terug naar te lange, melancholische, saaie zomers in de voorstad. Een gevoel dat ik (tot mijn spijt) jaren moest missen, maar nu plots weer door begon te schemeren. Zo werd Preludes mijn zomersoundtrack voor lege dagen, apathisch door de woonkamer schuifelend, afgemat door de hitte in een broeierig appartement.

De nummers zijn zuinig opgebouwd, gekenmerkt door nabij-, oprechtheid en DIY-geprul. Jangle, lo-fi indie en folkinvloeden zweven over Talk Talk-achtige weemoed, terwijl Bush’ stem doet denken aan andere slaapkamercoryfeeën als Ignatz of Jandek. Moge de zomer leeg en traag zijn.



<!--EndFragment-->